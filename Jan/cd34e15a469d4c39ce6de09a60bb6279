Die satelliete is elk kleiner as 'n skoenboks en weeg rondom 2 kilogram. Die lansering van drie plaaslik vervaardigde nanosatelliete was baanbrekerswerk. Só sê een van die ingenieurs wat deel is van die navorsingspan van die Kaapse Skiereiland Universiteit van Tegnologie wat die satelliete ontwerp het. Die satelliete vorm deel van die Maritime Domain Awareness Satellite-konstellasie - waarin die Departement van Wetenskap en Innovasie sowat R27-miljoen belê het. Die Suid-Afrikaans gebore entrepreneur Elon Musk se maatskappy, Space X, het die nanosatelliete vanaf Cape Canaveral in die Amerikaanse deelstaat Florida gelanseer.