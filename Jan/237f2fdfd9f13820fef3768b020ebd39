Die Stad Kaapstad sê weens grondbesettings sukkel hulle om huisvesting te verskaf aan gemeenskappe soos Masiphumelele wat dikwels onder brande deurloop. MASIPHUMELELE - Nog 'n brand het gister in die Masiphumelele informele nedersetting uitgebreek en meer as 100 sinkhuise verwoes. Die Stad Kaapstad sê hulle gaan nie die slagoffers help om hul wonings te herbou nie, omdat hulle nie boumateriaal kan verskaf nie. Volgens die Stad se rampbestuurspan kan hulle tans net water en elektrisiteit verskaf.