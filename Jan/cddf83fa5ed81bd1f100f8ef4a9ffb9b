AfriForum wil uiteindelik die bestuur van die stadion oorneem en hoop die projek lok beleggers. KRUGERSDORP, GAUTENG - Gemeenskapslede van Krugersdorp is hard aan die werk om die eens glorieryke Bob van Reenen-stadion op te ruim.
Die stadion is in 1980 na Van Reenen, 'n atletiekadministrateur, vernoem nadat dit dekades lank as die Wanderers-sportgronde bekend gestaan het. Dit is by dié sportgronde waar die oud-Springbokatleet Paul Nash in 1968 die wêreldrekord vir die 100 meter-naelloop die eerste keer geëwenaar het. Die geriewe is egter al jare in onbruik en erg vervalle.