Ondanks 2021 se goeie matriekslaagsyfer, is onderwysorganisasies bekommerd oor kwelpunte in die onderwysstelsel. Daar was Vrydag uit talle oorde lof vir die matriekklas van 2021 wat, ondanks die Covid-19-pandemie, 'n slaagsyfer van 76,4% behaal het. Onderwysvakbonde en belangegroepe sê leerlinge, onderwysers en ouers het baie hard gewerk vir dié prestasie, maar daar is volgens hulle steeds baie kwelpunte in die land se onderwysstelsel.