Diegene wat verkies om telefonies of aanlyn aan vanjaar se sensus deel te neem, moet voor 31 Januarie daarvoor registreer. PRETORIA - Statistieke Suid-Afrika het 'n beroep op mense gedoen om aanlyn te registreer vir vanjaar se bevolkingsensus. Die vierde sensus sedert 1996 begin op 3 Februarie. Dit is Suid-Afrika se eerste digitale sensus wat mense die geleentheid sal gee om die vraelys aanlyn of telefonies te voltooi. Die sensus sou oorspronklik verlede jaar plaasgevind het, maar is weens die Covid-19-pandemie uitgestel.