Andries Stulting het debiete en krediete, uitdagende aanlyn studies en mede-studente wat hom “oom” noem getrotseer. KIMBERLEY - 'n Bekende oftalmoloog wat op 73-jarige ouderdom nog praktiseer, sê jy is nooit te oud om iets nuuts aan te pak nie. Daarom het professor Andries Stulting weer agter die boeke ingeskuif en onlangs sy MBA-graad aan die Universiteit van die Vrystaat verwerf. Hy was vroeër 31 jaar lank aan dié universiteit verbonde.