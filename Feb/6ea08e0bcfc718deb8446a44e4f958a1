'n Skool in Vereeniging leer kinders op 'n praktiese manier oor voedselsekerheid. VEREENIGING - 'n Skool in die Vaaldriehoek sê dis nie net belangrik om leerlinge met praktiese vaardighede toe te rus nie, maar ook met lewensvaardighede wat hulle vir 'n onseker toekoms kan voorberei. Daarom het Vereeniging Gimnasium onlangs 'n hidro- en akwaponika-stelsel begin om leerlinge in landbouvakke by te staan. Hulle leer ook oor voedselsekerheid en hoe jy meer selfonderhoudend kan wees. Tydens eNuus se besoek het 'n groep bejaardes by die skool ingeloer om meer oor dié projek te leer.