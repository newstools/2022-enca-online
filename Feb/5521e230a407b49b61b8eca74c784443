Bennie van Zyl sê TLU SA staan nie ongevoelig teenoor ander misdaad nie, maar beklemtoon dat die land boere nodig het om kos op die tafel te sit. PRETORIA - Die landbou-organisasie TLU SA sê politieke ontkenning en swak polisiëring is van die grootste struikelblokke vir landelike veiligheid. Volgens die organisasie se syfers was daar vanaf einde Januarie 1990 tot einde Januarie vanjaar meer as 6 000 plaasaanvalle, waarin meer as 2 000 mense vermoor is. TLU SA het in samewerking met die Erfenisstigting 'n boom by die Voortrekkermonument geplant ter herinnering aan die slagoffers van dié aanvalle.