Hulpmiddels vir blindes soos braille-masjiene is duur en moeilik bekombaar. GERMISTON - Die hoë koste van toerusting vir gesiggestremdes beteken dat baie blinde en swaksiende mense sonder dié noodsaaklikhede moet klaarkom. Leber se siekte, wat 'n vorm van oorerflike blindheid is, is kort ná sy geboorte by Handré Botha gediagnoseer. Dié tienerseun se ma, Anthea, doen 'n beroep op die publiek om organisasies vir gesiggestremdes te ondersteun, sodat hulle uiteindelik alle blinde mense met voldoende hulpmiddels kan toerus.