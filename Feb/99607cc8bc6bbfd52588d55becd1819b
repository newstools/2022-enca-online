Probleme met vullisverwydering lei dikwels tot onwettige storting by plekke soos begraafplase, waar instandhouding reeds ’n probleem is. BLOEMFONTEIN - Die probleme met rioollekke en rommel in die Mangaung-metroraad is ’n omgewingsramp wat wag om te gebeur. So sê inwoners van die Vrystaatse hoofstad wat gebuk gaan onder probleme met dienslewering en instandhouding. Behalwe vir die watertekorte waaroor eNuus voorheen berig het, is besoedeling in die stad ook ’n groot kopseer.