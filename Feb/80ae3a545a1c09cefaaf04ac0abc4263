Inwoners: “Ons is kwaad, ons is moedeloos, ons is ontsettend gefrustreerd” BLOEMFONTEIN -  Bloemfontein stuur op nog 'n waterkrisis af nadat die Mangaung-metroraad die sperdatum gemis het om 'n deel van hul agterstallige skuld te betaal. Die metroraad se skuld aan die waterverskaffer Bloemwater het in Junie 2021 al meer as R765-miljoen beloop. Bloemwater kan nou die waterlewering aan die Vrystaatse hoofstad met tot 30% verminder. Talle inwoners het reeds in Januarie 2022 vir dae lank nie water gehad nie. Dit was weens probleme met wateronttrekking uit die Caledonrivier en 'n pompkamer by ’n suiweringsaanleg wat oorstroom het.