Die 56-jarige Daniel Smit het vlugtig voor die Klawerhof verskyn op aanklagte van moord, ontvoering, aanranding met die opset om ernstig te beseer, sowel as regsverydeling. KLAWER, WES-KAAP - Die moord op die 13-jarige Jerobijin van Wyk van Klawer naby Vredendal in die Wes-Kaap was moontlik deel van ’n sataniese ritueel. Die vermeende moordenaar, Daniel Smit, het vandag in die hof verskyn en is blykbaar gereed om op nóg moorde skuld te beken. Die identiteit van die ontbinde lyk wat Vrydag in Smit se erf gevind is moet nog deur middel van DNS-toetse bevestig word, maar hy het glo reeds teenoor sy prokureur erken dat dit Jerobijin se lyk is.