Die bekende ekonoom, Mike Schüssler, is Dinsdagoggend aan kanker dood. Vriende en kollegas het hulde gebring aan die ekonoom Mike Schüssler wat Dinsdagoggend op 60-jarige ouderdom oorlede is. Volgens sy vrou, Greta Moodie, is hy dood ná 'n kort stryd teen kanker. Schüssler was die stigter van die onafhanklike ekonomiese konsultasiepraktyk Economists.co.za. Hy is twee keer deur die Afrikaanse dagblaaie as Ekonoom van die Jaar aangewys.