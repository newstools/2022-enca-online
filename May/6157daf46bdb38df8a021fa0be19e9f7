Die FAK het ‘n petisie teen Nathi Mthethwa se voorgestelde naamsverandering van die Afrikaanse Taalmonument begin. PRETORIA - Die Solidariteit-Beweging en die FAK sê kultuurgemeenskappe moet toegelaat word om self hul kulturele bates te bestuur. Dit volg nadat die minister van sport, kuns en kultuur, Nathi Mthethwa, gevra het dat die Afrikaanse Taalmonument se naam moet verander. Die departement sê die monument moet inklusief wees en dat monumente Suid-Afrika se diversiteit moet reflekteer.