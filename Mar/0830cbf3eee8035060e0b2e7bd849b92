Watermonsters is geneem om die bron van die besoedeling by die Nigel-dam te bepaal. NIGEL - 'n Opruimingsprojek én ondersoek is by die Nigel-dam in Gauteng aan die gang nadat sowat 'n duisend dooie visse die afgelope week opgemerk is. Honderde van dié visse is al verwyder en na 'n stortingsterrein weggery. Die Ekhurhuleni-metroraad het die dam intussen vir die publiek gesluit terwyl daar op die uitslag van toetse van watermonsters gewag word.