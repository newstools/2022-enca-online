Irafaan Adams het tot dusver R300 000 ingesamel en dit het Lace Up For Change in staat gestel om meer as 2 000 pare skoolskoene uit te deel. KAAPSTAD, WES-KAAP - 'n Wes-Kaapse onderwyser is op koers om 50 halfmarathons kaf te draf, en sodoende te help dat leerlinge hul beste voet kan voortsit. Irafaan Adams van Mitchells Plain het tydens die inperking besluit hy wil op dié wyse geld insamel om skoene vir kinders by 50 skole landwyd aan te koop. En nou is daar geen keer aan dié fikse leerkrag nie.