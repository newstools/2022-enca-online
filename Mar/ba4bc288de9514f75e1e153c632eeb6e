Die misdaad in Klerksdorp se middestad is ’n groot kopseer vir inwoners en besigheidseienaars. KLERKSDORP - Inwoners van Klerksdorp in Noordwes beskryf die middestad as 'n misdaadnes waar mense daagliks beroof en soms selfs aangerand word. Sake-eienaars sê hulle bestee duisende rand om hul ondernemings én hul kliënte te beveilig omdat pleidooie aan die polisie op dowe ore val. Maar die polisie sê hulle doen gereeld misdaadvoorkomingsoperasies in die middestad saam met die gemeenskapspolisëringsforum en veiligheidsmaatskappye.