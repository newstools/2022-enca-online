Terence Tegg se verloofde hoop dat geregtigheid vir die vermoorde oud-recce sal geskied. TEMBISA - Die borgtogaansoek van die twee mans wat van die moord op die oud-recce Terence Tegg aangekla word, is Dinsdag in die Tembisa-landdroshof uitgestel. Mohale Shokane en Nkosinathi Mbatha staan tereg op aanklagte van moord, poging tot moord, kwaadwillige saakbeskadiging en roof. Tegg, 'n private veiligheidswag, is in Februarie dood nadat betogende werknemers hom by 'n Clover-fabriek in Midrand aangerand het. Nog 'n veiligheidswag, J.J. Cassanga, is ook aangerand.