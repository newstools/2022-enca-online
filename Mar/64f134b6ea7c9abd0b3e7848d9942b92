Sportliefhebbers kan weer hul plek in stadions inneem, na President Cyril Ramaphosa se aankondiging daaroor Dinsdagaand. CENTURION - Sportliefhebbers is verheug oor die aankondiging dat stadions nou tot 50% van hul kapasiteit kan toelaat, mits toeskouers 'n ineëntingsertifikaat of 'n negatiewe Covid-19-toets kan wys. Organiseerders sê dit is nie net goed vir sport nie, maar ook broodnodig vir stadions se voortbestaan. Ondersteuners het Woensdag reeds die geleentheid aangegryp tydens die derde wedstryd van die eendagreeks tussen die Proteas en Bangladesj op SuperSport-park in Centurion.