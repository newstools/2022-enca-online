Groot en klein sake-ondernemings sê dis ’n groot uitdaging om besigheid in Lichtenburg te doen. LICHTENBURG - Die dorp Lichtenburg in Noordwes, wat al jare onder krag- en wateronderbrekings gebuk gaan, het ook ’n ekonomiese knou weg nadat ’n groot werkverskaffer die pad gevat het. Die suiwelgroep Clover het weens die gebrekkige dienslewering verlede jaar besluit om die land se grootste kaasfabriek eerder na Durban te verskuif. Die Ditsobotla-munisipaliteit word tans ondersoek vir klagtes van korrupsie, wanbesteding, nepotisme en onregmatige aanstellings. Die munisipaliteit het nie op eNuus se navrae gereageer nie.