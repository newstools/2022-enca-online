In die laaste paar jaar is talle pogings aangewend om die situasie in Delareyville in Noordwes te beredder, sonder enige sukses. DELAREYVILLE, NOORDWES - 'n Eens gewilde en winsgewende wildreservaat in Noordwes word nou beskryf as 'n veiligheidsrisiko en 'n ekologiese ramp wat wag om te gebeur. Gebrekkige infrastruktuur en wildlewemisdaad is van die groot probleme by die Henk Joubert-wildreservaat net buite Delareyville. Die bestuur van die reservaat val onder die Tswaing-munisipaliteit, wat verlede jaar onder administrasie geplaas is. Die beeldmateriaal in hierdie verslag kan sommige kykers ontstel.