Bewusmaking oor Down-sindroom lê die Els-gesin na aan die hart. PRETORIA, GAUTENG – 21 Maart was Wêreld-Down-sindroomdag. Die tema vir vanjaar was “Lots of Socks”, wat mense aanmoedig om kleurvolle kouse te dra en sodoende gesprekke oor Down-sindroom te begin. eNuus het met 'n ma van Pretoria gesels wat self 'n skool begin het toe sy nie 'n geskikte instansie vir haar seun kon opspoor nie. Die Club 21-leersentrum, wat uitsluitlik op leerlinge met Down-sindroom gerig is, vier vanjaar sy tiende verjaarsdag en spog al met drie takke en byna 80 leerlinge.