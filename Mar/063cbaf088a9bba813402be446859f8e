Alla Allers se familie het by die grens met Slowakye aangekom, waar hulle onseker is oor wat volgende op hulle wag. CENTURION, GAUTENG, 1 Maart - 'n Oekraïnsgebore vrou wat al 11 jaar lank in Suid-Afrika woon, sê sy voel hulpeloos oor haar familie wat uit hul huise moes vlug ná die Russiese inval. Alla Allers woon saam met haar man Adriaan en hul twee laerskoolkinders in Centurion. Haar ma, stiefpa, suster, swaer en hul kinders bly in Oekraïne.