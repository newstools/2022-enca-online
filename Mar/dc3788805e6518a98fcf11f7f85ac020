Volgens ‘n werklose egpaar van Germiston het die regering Suid-Afrikaners in die steek gelaat. GERMISTON - Die vakbondfederasie Cosatu sê dis net 'n kwessie van tyd voordat meer as die helfte van Suid-Afrika se arbeidsmag sonder werk sit en vra vir beslissende leierskap om dit te verhoed. Dit volg nadat Statistieke Suid-Afrika Dinsdag bekend gemaak het die land se werkloosheidskoers in die vierde kwartaal van 2021 tot 'n rekordvlak van 35,3% gestyg het. Die uitgebreide werkloosheidskoers, wat mense insluit wat moed opgegee het om werk te kry, is 46,2%. 'n Werklose egpaar van Germiston in Gauteng het aan eNuus gesê dit is 'n nagmerrie om in Suid-Afrika te probeer werk soek.