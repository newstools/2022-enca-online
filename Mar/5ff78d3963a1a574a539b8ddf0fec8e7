Nagenoeg 200 honde in Soshanguve is gratis ingeënt, ontwurm, gebad en met 'n sak hondekos huis toe gestuur. SOSHANGUVE, GAUTENG - Dit is deel van Tebogo Maredi se projek om mense in dié township te help om hul diere te versorg. Die projek val onder Maredi se organisasie, Inclusive Welfare Services, wat hy verlede jaar gestig het nadat hy sy werk as bedryfsbestuurder van 'n staalvervaardiger verloor het. Hy wil veral kinders leer om alle diere met respek te behandel.