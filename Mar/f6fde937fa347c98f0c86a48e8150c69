Die skuiling sien na meer as 120 vierpotiges om, wat kos, ’n skoon en warm slaapplek en veeartsbehandeling nodig het. KLERKSDORP, NOORDWES - Die Orkney-diereskuiling in Klerksdorp in Noordwes sê hulle sukkel om kop bo water te hou terwyl hulle na al hoe meer diere moet omsien. Die skuiling is in 2010 in Orkney gestig, maar is twee jaar gelede na Klerksdorp verskuif nadat die DBV-tak daar moes sluit. Hulle is een van slegs twee skuilings wat ’n heenkome bied vir weggooi- en rondloper-diere in Klerksdorp en omliggende gebiede.