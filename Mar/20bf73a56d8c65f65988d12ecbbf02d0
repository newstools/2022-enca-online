Vroue en kinders wat uit Oekraïne vlug, smeek die wêreld om hulp terwyl Russiese lugaanvalle voortduur. MEDIKA - Die Verenigde Nasies beraam dat meer as 2,5 miljoen burgerlikes reeds uit Oekraïne gevlug het. Talle vroue en kinders trotseer yskoue weer om die dorpie Medika in Pole te bereik. Van daar af word hulle met busse na die hoofstad, Warskou, en ander Poolse stede vervoer. eNuus-verslaggewers Jody Jacobs en Siphamandla Goge, en kameraman Joe Komane, is in Medika.