R122-miljoen se opknappingswerk is danksy skenkers by die Rooikruis-kinderhospitaal in Kaapstad gedoen. KAAPSTAD - Suid-Afrika se enigste toegewyde pediatriese hospitaal het 'n broodnodige oormaaksessie ondergaan. Die Rooikruis-kinderhospitaal in Kaapstad spog nou met onder meer 'n wêreldklas noodgevalafdeling. Dit was vir die hospitaal se bestuur ook belangrik dat dié fasiliteit nie vir 'n kind skrikwekkend moet wees nie. Daar is dus op élke vlak voorsiening gemaak vir die behoeftes van die pasiënte.