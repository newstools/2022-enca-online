Die rit van 20 uur en 18 minute tussen die Moederstad en die Goudstad is nou die rekord vir 'n winterrit tussen die twee stede. JOHANNESBURG, GAUTENG - Ten spyte van beurtkrag wat Suid-Afrika lamlê, kon twee motorgeesdriftiges 'n rit van Kaapstad na Johannesburg met 'n elektriese voertuig aflê. Justus Visagie en Ernest Page het die rit van sowat 1 400 kilometer met 'n BMW iX-sportnutsvoertuig aangedurf.