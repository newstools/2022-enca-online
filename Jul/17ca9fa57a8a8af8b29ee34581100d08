'n Gedenkdiens is Donderdag gehou vir die sewe slagoffers van die plaasaanval buite Kestell. KESTELL - Die 17-jarige Rhudie Binta wou 'n boer word soos sy stiefpa. Dié drome is brutaal beëindig toe hy, sy ma en vyf werkers wreed op hul plaas buite Kestell in die Vrystaat vermoor is. 'n Gedenkdiens is Donderdag gehou vir die slagoffers van verlede naweek se aanval op die plaas Lismore.