Die vrugte-inmaakfabriek, in Ashton in die Wes-Kaap, is een van die grootstes van sy soort in Afrika - en ook die grootste werkgewer in die omgewing. ASHTON, WES-KAAP - Die sluiting van 'n vrugte-inmaakfabriek kan veroorsaak dat Ashton in die Wes-Kaap 'n spookdorp word. So sê bekommerde werkers by die Langeberg and Ashton Foods-fabriek. Die moedermaatskappy, Tiger Brands, is besig met 'n konsultasieproses by dié fabriek. Die aanleg sal moontlik binnekort moet sluit omdat dit nie meer lewensvatbaar is nie.