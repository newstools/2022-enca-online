Die topnavorsers sal die geleentheid kry om hul navorsing in praktiese oplossings om te skakel. PRETORIA, GAUTENG - Voorstelle vir Suid-Afrika se elektrisiteitskrisis en behandelings vir oordraagbare siektes het groot aftrek geniet by vanjaar se simposium vir opkomende navorsers. Dit is die sewende keer wat die simposium deur die Wetenskaplike en Nywerheidsnavorsingsraad in Pretoria aangebied is. Die geleentheid dien as 'n vertoonvenster vir jong wetenskaplikes wat aan di√© raad en die departement van wetenskap en innovasie se beursprogramme verbonde is.