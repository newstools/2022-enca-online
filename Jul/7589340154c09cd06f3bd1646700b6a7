Die "Pretoria-Noord, Ons Sal Self"-projek skep ook werksgeleenthede vir inwoners van 'n hawelose skuiling PRETORIA - Pretoria-Noord se strate, speelparkies en slaggate word een vir een reggeruk met 'n inisiatief wat ook vir behoeftige mense werk skep. Dit is danksy die gemeenskapsorganisasie "Pretoria-Noord, Ons Sal Self". Die organisasie is twee maande gelede gestig nadat 'n eiendomsagent opgemerk het dat al hoe meer mense uit die buurt padgee.