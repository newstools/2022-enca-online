Die beeld wat deur die James Webb-ruimteteleskoop geneem is, het sterrekundiges wêreldwyd in vervoering. Die Amerikaanse ruimte-agentskap, Nasa, het Dinsdag ‘n foto vrygestel met die skerpste en helderste infrarooibeeld nog óóit van die heelal. Die foto het groot opwinding in die wetenskaplike wêreld tot gevolg gehad. Dit is geneem deur die 10-miljard randse James Webb-ruimteteleskoop. Dit is die bekende Hubble-ruimteteleskoop se opvolger, en is op Kersdag verlede jaar gelanseer. Nasa glo dié foto is maar net die begin van wat die teleskoop die mensdom alles oor die ruimte kan leer.