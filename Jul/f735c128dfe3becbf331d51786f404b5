Dit is byna drie jaar sedert 'n leerling Anneke Smit se woorde verdraai en haar valslik as 'n rassis bestempel het. PRETORIA, GAUTENG - Sy is opgewonde om na die klaskamer terug te keer, maar steeds skrikkerig oor hoe maklik onskuldige opmerkings verwring kan word. Só sê 'n onderwyser van Pretoria wat weens valse beskuldigings van rassisme afgedank is. Die Raad vir Arbeidsverhoudinge in die Onderwys het onlangs beslis Anneke Smit se afdanking was onregmatig en sy moet in haar pos heraangestel word. Solidariteit het die saak namens haar gevoer.