Die pa van die vermoorde Jesse Hess sê sy lewe is onherroeplik verander. KAAPSTAD - Die familie van Jesse Hess sê haar moordenaar het gekry wat hy verdien. Haar pa, Lance Hess, sê sy dogter en haar oupa, Chris Lategan, was slagoffers van ’n sinnelose misdaad.
David van Boven, 'n familielid, was agt maande uit op parool toe hy die misdade gepleeg het. Hy het net die helfte van sy vroeëre vonnis van 15 jaar vir verkragting en roof uitgedien. Regter Judith Cloete het Van Boven in haar uitspraak as 'n hoogs versteurde en baie gevaarlike individu beskryf.