Die meesterplan is 'n belangrike deel van die regering se ekonomiese herstelprogram. Die Landbou-en Agro-verwerkingsmeesterplan wat in Mei 2022 deur die minister van landbou, Thoko Didiza, onderteken is, stel transformasie bó ekonomiese volhoubaarheid. Só sê die landbou-organisasies Saai en TLU SA. Hulle het bekend gemaak dat hulle saam met Neasa en die Landbouwerkgewersorganisasie met 'n proses gaan begin om 'n alternatiewe meesterplan te ontwikkel.