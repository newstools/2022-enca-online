Die oud-Springbok Pedrie Wannenburg is Saterdag dood in 'n motorongeluk in Texas. 'n Polisiejaagtog om 'n voortvlugtende tiener in die Amerikaanse deelstaat Texas vas te keer, het tot die tragiese dood van die geliefde voormalige Springbok- en Bulle-rugbyspeler, Pedrie Wannenburg, gelei. Hy was die afgelope tyd die afrigter van die Austin-rugbyklub in die VSA. Die 41-jarige Wannenburg was saam met sy gesin in die motor wat deur die voortvlugtende getref is.