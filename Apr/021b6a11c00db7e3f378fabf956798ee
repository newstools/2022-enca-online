Taxi-eienaars sê hulle steier onder die impak van petrolstygings terwyl ekonome maan daar is geen lig aan die einde van die tonnel vir verbruikers nie. 5 April - Suid-Afrikaners moes hulleself staal vir nóg ’n verhoging in die brandstofprys en ekonome maan dat veral lae inkomste huishoudings swaar gebuk gaan onder die stygings. Die taxibedryf waarsku intussen dat hulle hul bes doen om die verhoging van taxitariewe te vermy, maar dat die voortdurende stygende brandstofpryse hulle sal noop om dit wel te doen.