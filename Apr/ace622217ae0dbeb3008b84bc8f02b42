President Cyril Ramaphosa sê die polisiediens was nie gerat om die geweld tydens verlede jaar se onluste te hanteer nie. JOHANNESBURG - President Cyril Ramaphosa sê die onluste wat in Julie verlede jaar uitgebreek het, was op verskeie vlakke vernederend vir die land. Ramaphosa het Vrydag voor die Menseregtekommissie getuig oor die geweld en plundery in KwaZulu-Natal en Gauteng wat tot die dood van meer as 300 mense gelei het. Die skade het die ekonomie sowat R50-miljard gekos. Die president se getuienis volg nadat die voormalige nasionale polisiehoof, Khehla Sitole, polisieminister Bheki Cele, en die voormalige minister van staatsveiligheid, Ayanda Dlodlo, ook vroeër deur die kommissie ondervra is.