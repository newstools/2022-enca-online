Volgens die DAK Netwerk probeer hulle al sedert Augustus 2021 om 'n afspraak met die minister van hoër onderwys en opleiding te reël. PRETORIA, GAUTENG - Die DAK Netwerk het 'n optog oor Afrikaans na die departement van hoër onderwys en opleiding in Pretoria gehou. Die organisasie vra dat Blade Nzimande, minister van hoër onderwys en opleiding, Afrikaans as 'n inheemse taal erken. Die departement se taalbeleidsraamwerk definieer inheemse tale as tale wat hul ontstaan in Afrika het en aan die suidelike Bantoetaalfamilie behoort. Die DAK Netwerk, wat gestig is om die belange van bruin Afrikaanssprekendes te bevorder, stem nie hiermee saam nie.