Danksy hope skenkings kan Tannie Tollie se breiwerk talle kinders dié winter warm hou. VANDERBIJLPARK - 'n Pensionaris van Vanderbiljpark sê jy is nooit te oud om 'n verskil te probeer maak nie. Wanneer Tollie Schlecter dus nie agter die kospotte werskaf en lekkernye vir haar bure uitdeel nie, brei sy warmgoed vir behoeftige kinders. Nadat sy lank truie en kombersies aan liefdadigheidsorganisasies en ouetehuise voorsien het, klop sy nou veral by kerke aan om te hoor waar daar nood is.