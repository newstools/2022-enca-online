Abraham Kriel Bambanani staan op die drumpel van 'n groot mylpaal, maar die pad vorentoe is onseker. JOHANNESBURG, GAUTENG - Die Abraham Kriel Bambanani-organisasie het 'n pleidooi aan lede van die publiek en ondernemings gerig om hul harte én beursies vir kinders in nood oop te maak. Die organisasie sê skenkings het in Januarie 2022 begin opdroog en teen einde Maart het hulle 'n tekort van meer as R 3 000 000 gehad. Danksy weldoeners is die dreigende krisis vir eers afgeweer, maar hulle is desperaat vir 'n langtermyn oplossing. Die organisasie, wat in 1902 as 'n kinderhuis begin het, vier volgende week sy 120ste verjaarsdag.