Die Departement van Justisie waarsku egter dat die broers se uitlewering vanaf die VAE, 'n uitgerekte proses kan wees. Die Departement van Justisie sê hulle werk saam met die owerhede in die Verenigde Arabiese Emirate om te verseker dat Atul en Rajesh Gupta so gou moontlik aan Suid-Afrika uitgelewer word. Dié twee berugte broers wat by staatskaping betrek word, is in Dubai in hegtenis geneem. Interpol het vroeër vanjaar 'n rooi kennisgewing uitgereik vir hul inhegtenisname op aanklagte van bedrog en geldwassery.