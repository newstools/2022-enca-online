Helpende Hand het navorsing bekendgemaak wat ten doel het om te bepaal wat Afrikaners se behoeftes is. CENTURION - Die gemeenskapsorganisasie Solidariteit Helpende Hand sê 'n maatskaplike krisis staar Afrikaners in die gesig. Dit is volgens dié organisasie deur die Covid-19-pandemie vererger. Hulle het Donderdag navorsing bekendgestel wat dié groep se uitdagings belig. Kwessies soos onvoldoende voorsiening vir aftrede, 'n hoë skuldlas en emosionele uitdagings is uitgesonder. Meer as 15 000 mense het aan die navorsing deelgeneem.