Die Bergrivier-monding beslaan meer as 'n duisend hektaar en is 'n veilige hawe vir talle voël- en visspesies. VELDDRIF - As deel van Wêreldomgewingsdag het die Velddrif Bergrivier-monding in die Wes-Kaap internasionale Ramsar-erkenning ontvang. Die status beteken dit word wêreldwyd erken as 'n plek van ekologiese belang. Die beskerming van riviermondings help om klimaatsverandering teen te werk. Dit speel ook 'n deurslaggewende rol in die bewaring van biodiversiteit.