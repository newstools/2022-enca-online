Die 64-jarige Clyde Foster klok elke dag in die vroeë oggendure in – dan word sy dag deur die hemelliggame bepaal. CENTURION, GAUTENG - 'n Amateur-sterrekundige van Centurion in Gauteng is met 'n toekenning vereer vir sy deurlopende uitstaande bydraes tot sterrekundige waarneming. Die raad van die British Astronomical Association het in 2022 eenparig besluit dat Clyde Foster die ontvanger van die Steavenson-toekenning is.