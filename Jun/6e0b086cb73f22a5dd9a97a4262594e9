Anonieme werker sê diegene wat nié staak nie word geïntimideer Daar is nog geen einde in sig aan Eskomwerkers se onwettige staking nie, wat beteken dat beurtkrag van Fase 4 na selfs hoër fases kan beweeg. ‘n Eskomwerker het aan eNuus gesê dit is danksy lede soos hy wat nié staak nie, en deurnag gewerk het, dat die netwerk nie die afgelope paar dae ineengestort het nie. Hoewel niemand verantwoordelikheid vir die staking wil aanvaar nie, voer die vakbond Numsa aan dis Eskom se skuld omdat hy weier om met werkers te onderhandel. Maar die kragverskaffer kap terug en sê vakbonde se eise, soos Numsa se aandrang op ‘n 12% salarisverhoging, is bloot nie haalbaar nie.