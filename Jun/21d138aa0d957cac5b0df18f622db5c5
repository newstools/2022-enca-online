Die Mhlongo-familie se 17-jarige dogter was op pad terug van die skool af toe sy deur vloedwater meegesleur is. DURBAN, KWAZULU-NATAL - Die familie van 'n tienermeisie wat tydens die Aprilvloede in KwaZulu-Natal dood is, kon haar nog nie begrawe nie. Hulle wag al 'n maand en 'n half vir DNS-toetsuitslae om die identiteit van die 17-jarige se lyk te bevestig. Lede van die familie het die hoofingang van die Phoenix-lykshuis in Durban versper, uit protes teen die oponthoud.